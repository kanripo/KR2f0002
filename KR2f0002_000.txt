# -*- mode: mandoku-view; -*-
#+TITLE: 太宗文皇帝聖訓
#+DATE: 2015-08-24 22:30:46.629383
#+PROPERTY: ID KR2f0002
#+PROPERTY: BASEEDITION WYG    
#+PROPERTY: JUAN 序[康熙二十六年三月二十七日]
<pb:KR2f0002_WYG_000-1a>¶
　欽定四庫全書¶
太宗文皇帝聖訓序¶
　　朕惟帝王誕膺天眷肇造丕基功徳懋隆疆宇日闢¶
　　有紀綱以昭大法即有謨訓以啓後昆方策具存燦¶
　　然可考也若夫道兼作述業裕創垂以聖繼聖而鉅¶
　　烈鴻猷煥乎宇宙間者尤足冠百王而立極焉欽惟¶
太宗應天興國𢎞徳彰武寛溫仁聖睿孝隆道顯功文皇¶
帝躬上聖之資承開天之運神武不殺寛和有制萬國向¶
<pb:KR2f0002_WYG_000-1b>¶
　　化而賓從庶績撫辰而就理峻徳𢎞勳巍巍蕩蕩稱¶
　　極盛矣至於命令誥誡誕播𢎞詞皆義切訓行理歸¶
　　體要洪纎畢舉本末咸周而其大指之所存則首在¶
　　於愛養生民旁求俊乂敕幾凝命惇典明倫大哉王¶
　　言誠治平之極則也我¶
皇考世祖章皇帝嘗命纂修未竟厥緒朕嗣膺厯服念切¶
　　纘承爰命儒臣詳加編輯計一百一十一條分二十¶
　　三類定為¶
<pb:KR2f0002_WYG_000-2a>¶
聖訓六卷既成因披陳莊誦朝夕繹思見夫㫖原於精一¶
　　義著於典謨上之可以正道揆焉下之可以昭法守¶
　　焉書曰監于先王成憲其永無愆詩曰不愆不忘率¶
　　由舊章自昔詩書所載莫不以紹衣為兢兢矧夫義¶
　　蘊精深規模宏遠嘉言彞訓超踔古今朕用是覲揚¶
　　光烈昭示來許後之子孫以此蘊之於心則為天徳¶
　　敷之於政則為王道範圍臣庶則為會歸之極垂裕¶
　　後昆則為詒燕之謀尚其夙夜祗承以為致治保邦¶
<pb:KR2f0002_WYG_000-2b>¶
　　之本而迓祈天永命之休也是為序¶
　　康熙二十六年三月二十七日¶
#+PROPERTY: JUAN 序[乾隆四年十月初十日]
<pb:KR2f0002_WYG_000-3a>¶
太宗文皇帝聖訓序¶
　　聖人之情因辭以見易曰修辭立其誠所以居業也¶
　　蓋以通天下之志以成天下之務本乎至誠施諸命¶
　　令無意於辭而理臻其極厯觀堯舜禹湯文武之世¶
　　典謨訓誥釐然具存後人奉之為經列在學官為載¶
　　籍首矧夫運際開天功存繼志制作侔造化敎澤被¶
　　生民天下之文章孰有大於此者乎欽惟¶
太宗應天興國𢎞徳彰武寛溫仁聖睿孝敬敏昭定隆道¶
<pb:KR2f0002_WYG_000-3b>¶
顯功文皇帝英姿挺出聖武布昭大智如神淵衷若谷及¶
　　登寳位疆宇日增厚祿以養賢勤身而率下恩威所¶
　　及大畏小懷政敎所孚逺來近恱皇哉何化理之神¶
　　也至若敷陳治道誨諭臣民不尚虚文惟崇大體謂¶
　　行善所以事天而逺利始能服衆闡伊尹一徳之訓¶
　　稱曾參三省之言以勸農講武為立國之大經以考¶
　　古讀書為服官之要務自立綱陳紀以逮服飾器物¶
　　之間或即事以宣猷或因時而定制洪纖咸備張弛¶
<pb:KR2f0002_WYG_000-4a>¶
　　攸宜蓋察理精故見之也逺更事久故慮之也詳用¶
　　能承藉丕基佑啓¶
聖哲是誠億萬年繼徃開來之極軌也順治中嘗因記注¶
　　舊文纂修¶
聖訓一書未竟厥緒¶
聖祖仁皇帝特命儒臣詳加編輯事以類分凡二十有三¶
　　言以條舉凡一百一十有一彚為六卷體要著明朕¶
　　在宫中䝉¶
<pb:KR2f0002_WYG_000-4b>¶
皇考恩勤敎育定省之時備聞¶
祖訓嗣膺大統志切纘承晨夕披陳尋繹仰見心符道要¶
　　語中機宜㫖蘊閎深函蓋天地文辭昭晰彪炳日星¶
　　垂裕後昆永昭法守用是勒為成書敬授剞劂頒示¶
　　中外書曰聖謨洋洋嘉言孔彰又曰聖有謨訓明徵¶
　　定保我子孫臣庶其誦習遵循永敬承於世世哉謹¶
　　序¶
　　乾隆四年十二月初十日¶
#+PROPERTY: JUAN [目錄]
<pb:KR2f0002_WYG_000-5a>¶
　欽定四庫全書　　　　　史部六¶
大清太宗應天興國𢎞徳彰武寛温仁聖睿孝敬敏昭定¶
隆道顯功文皇帝聖訓目錄　詔令奏議𩔖(詔令之屬/)¶
　　巻一¶
　　　論治道¶
　　　訓諸王¶
　　巻二¶
　　　訓羣臣¶
<pb:KR2f0002_WYG_000-5b>¶
　　巻三¶
　　　謙徳¶
　　　寛仁¶
　　　智略¶
　　巻四¶
　　　求賢¶
　　　求言¶
　　　輯人心¶
<pb:KR2f0002_WYG_000-6a>¶
　　恤民¶
　　勸農¶
　　興文教¶
　巻五¶
　　訓將¶
　　勵將士¶
　　懷逺人¶
　　訓諸藩¶
<pb:KR2f0002_WYG_000-6b>¶
　巻六¶
　　恤降¶
　　招降¶
　　恤舊勞¶
　　敦睦¶
　　節儉¶
　　謹嗜好¶
　　禁異端¶
<pb:KR2f0002_WYG_000-7a>¶
　　　　(臣/)等謹案¶
　太宗文皇帝聖訓六卷順治末¶
　世祖章皇帝編次未竟康熈二十六年¶
　聖祖仁皇帝續成凡一百一十一則分二十三門乾¶
　　　　隆四年¶
　　皇上御製序文刋布惟我¶
　太宗文皇帝纉承¶
　前緒益拓¶
<pb:KR2f0002_WYG_000-7b>¶
　鴻基因壘崇墉觀兵坶野¶
　威棱震耀既逺邁成周至於敦叙羣倫正名百物禮¶
　　　　樂大備書契肇興則與軒帝膺圖外奮涿野¶
　　　　之威而内肅合宫之典者後先同揆誠以¶
　守成而兼¶
　創業¶
　奮武而並¶
　揆文盖宰馭乎萬𩔖者其聰明睿智必超乎萬𩔖之¶
<pb:KR2f0002_WYG_000-8a>¶
　　　　上¶
　太祖有焉垂裕乎萬年者其制作精神必周乎萬年¶
　　　　之後¶
　太宗有焉稱¶
　天上¶
　諡尊以經天緯地之大名義所稱也¶
　豐功偉烈史臣珥筆已恭紀¶
　琅函至于¶
<pb:KR2f0002_WYG_000-8b>¶
　聖徳所形¶
　聲律身度¶
　一舉一動效法乎乾坤¶
　一話一言表裏乎典誥者則恭𫝊¶
　天語具載斯編於以上彰¶
　祖徳下啟¶
　孫謀理珠囊而握金鏡誠億萬世之法守矣乾隆四¶
　　　　十八年八月恭校上¶
<pb:KR2f0002_WYG_000-9a>¶
　　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　　　總　校　官　(臣/)　陸　費　墀¶
